DE RECUPERATIONE TERRE SANCTE. 75

ro: Actor quilibet in majoribus causis procurans reum ad
Judicium evocari, factum quod intendit probare per modum
articulorum afferat judici, et idem in modicis causis, vocatis
reis et presentibus.

« Sic proponit et intendit probare B. contra T.‚ petens
ipsum T. quatenus probare poterit per vos sibi condempnari:
videlicet quod idem B. dicto T. mutuavit, numeravit et tra-
didit centum marchas argenti in stellinguiS.

92. Item, et quod dictus T. eodem Β. presente, et alias,
premissa recognovit esse vera. Item, et idem T. se obligavit
ad reddendum ipsi B. centum marchas bonorum stellinguo-
rum, ex causa predicta. Item, et quod ipse T. eandem pecu-
niam postmodum reddere noluit, pluries requisitus ».

93. Hec est materia libelli perfecti de necessitate concluden-
tis; quos articulos mittat judex reo, ut veniat, habita delibe-
ratione, respondendi certus an cedere seu contendere, et per
quem modum velit, quia si falsum proponitur eo quod non-
quam fuit pecunia numerata et tradita, omnia proposita sta-
tim neget reus, actoris probationem expectans.

Si vero pecunia fuit mutuata, tradita, sed soluta, quitata,
remissa, seu delegatio alterius persone animo novandi facta,
dicat sic: « T. confessus est centum marchas argenti mutua-
tas et traditas, anno jam elapso, alias negans petita vera
esse; proponens et intendens probare contra B. quod ipse
postmodum ipsi B. super hujusmodi mutuo satisfecit; vel
quod B. debitum sibi remisit, animo donandi ς vel quod eum
quitavit super omnibus, pro tempore preterito; vel quod ta-
lem ei delegavit, qui animo novandi ad solvendum dictum
mutuum se obligavit. » Et sic de aliis peremptoriis defen-
sionibus, prout factorum qualitas postulabit.

Si vero actor aliquid voluerit replicando proponere, tra-
ditis sibi responsione et exceptione rei, superaddat actor ad
suam intentionem; et hoc quod superaddet reo tradat; qui
reus similiter tradat postmodum actori quidquid duplicando

