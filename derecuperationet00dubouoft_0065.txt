DE RECUPERATIONE TERRE SANCTE. 37

tabernis, lupanaribus, furtis, rapinis, symoniis‚ et aliis
illicitis; errantes sicut qui querunt pisces in montibus, feras
in mari. Qui hunc finem querit ubi est, invenit3 unde qui
perfecti sunt seu esse debent inter homines, ut prelati,
querere debent hunc finem non in bellis, non in litibus et
discordiis presertim secularibus, sed in lectione et doctrina
divine Scripture, in orationibus et agibilibus, que ad activam
vitam pertinent, ut vitam ducant Marie et Marthe; felicitatem
contemplativam et civilem, ut utar verbis Philosophi, conse-
quantur. Si ad seculares discordias et occupationes retroce-
dere nitantur, premissis obviantes, dici poterit illis et opponi
verbum Salvatoris propter tales prolatum: Nemo mittens
manum acl aratrum et respiciens retro, aptas est regno Dei¹ .

[XXVIII] 47. Quod hec provisio sit optima secundum Dei
omnipotentis ordinationem, eujus actio, secundum Aposto-
lum, noscra debet esse instructio, videtur inconvincibiliter
probari posse. Suppono quod ea que scripta sunt in Veteri
Testamento sunt figura et exemplar Novi.

Item, suppono quod Dominus Terram promissionis, quam
Sanctam Terram appellamus, quia per Domini presenciam
et 'opera suoque sanguine sanctificatam, dedit Dominus
duodecim tribubus filiorum Israel, quia sibi serviebant, legem
ejus et mandata tenebant et docebant.

Item suppono quod legem hanc magis intensius docebant
et tenebant, et Deo serviebant filii Levi, sacerdotes et
Levite, quam alii3 et tamen Dominus voluit quod non habe-
rent sortem in divisione hujus hereditatis, precipiens Josue
quod eam divideret inter undecim tribus, et quod tribus
Levi, ejus servicio principaliter deputata, decimis fructuum
aliarum tribuum esset contenta ; et hoc, ne propter occupa-
tionem culture terrarum impedirentur et revocarentur a
divinis officiis.

1. Luc, lx, 62.

