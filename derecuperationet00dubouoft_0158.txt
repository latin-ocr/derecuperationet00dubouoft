Conclusion.

130 PIERRE DUBOIS.

statim alius subrogetur, cui omnes obediant sicut et ipsi
regi. Non apparet periculum, si dominus rex Anglie et alii
reges illuc vadant, presertim senes qui suas generationes
liberorum plerumque compleverunt. Dominus rex sic rema-
nens providere poterit annuatim de pugnatoribus, equitibus
et peditibus, ac armis, secundum quod duces exercitus sui
duxerint postulandum; dominus rex, ex causis delicatis et
subtilibus principiis genitUS, et nutritus in aere tam tempe-
rato, vix posset diu durare et obstagiare in terra tam
intemperata, radiis solaribus quasi directis et aliarum
stellarum sine obstaculis sufficientibus supposita. Non re-
colo me legisse aliquem principem in terris alienis et re-
motis diu obstagiasse, preter Karolum Magnum, qui per
centum annos et amplius obstagians personaliter alium non
habuit coequum; plus proficiens, post adquisitam pruden-
ciam militandi per experienciam diuturnam, in duodecim
annis, quibus fuit romanus imperator, quam in quadra-
ginta annis ante, prout ejus facta in partibus ultramontanis

demonstrant.

142. Sic ergo secrete prevideat et provideat dominus rex
statum regni sui preteritum, presentem et futurum, et
quam viam tenere voluerit de omnibus ad expeditionem Terre
Sancte suique regni proficuis, secundum prescriptam doc-
trinam, per suam prudenciam et sanissimum majorum cori—
silium perficiendam seu mutandam, occasione sumpta
salubriter ex premissis, ad pacem firmam etperpetuam tocius
reipublice christicolarum, modo prescripto seu alio meliori,
tendendo, ad Terre Sancte Imperiique Constantinopolitani
recuperationem et conservationem felicem, affectionem et
potestatem tocius reipublice catholicorum domino pape obe-
dientium, per ejus assensum et omnium principum, converti
misericorditer procurando, tam ordinate quod, agente
Domino omnium exercituum, ad finem cito perveniatur

intentum.

